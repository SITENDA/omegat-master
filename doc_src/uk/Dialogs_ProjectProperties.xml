<?xml version="1.0" encoding="UTF-8"?>
<!DOCTYPE section PUBLIC "-//OASIS//DTD DocBook XML V4.5//EN" "../../../docbook-xml-4.5/docbookx.dtd">
<section id="dialogs.projectproperties">
  <title>Властивості проєкту</title>

  <para>Доступ до діалогового вікна можна отримати, натиснувши <menuchoice> <guimenuitem>Проєкт</guimenuitem> <guimenuitem>Властивості...</guimenuitem> </menuchoice></para>

  <section>
    <title>Мови</title>

    <para>Мови оригіналу та перекладу можна ввести вручну або ж вибрати у випадному меню. Запам'ятайте: якщо ви змінюєте мовну пару проєкту, то вже напрацьована пам’ять перекладів не діятиме для новоствореної мовної пари.</para>

    <para>Тут показані токенізатори, котрі відповідають обраній мовній парі.</para>
  </section>

  <section>
    <title>Налаштування</title>

    <variablelist>
      <varlistentry>
        <term>Увімкнути сегментацію за реченнями</term>

        <listitem>
          <para>Налаштування сегментації стосуються лише того, як <application>OmegaT</application> опрацьовує файли для перекладу. За замовчуванням оригінал сегментується за реченнями, і зазвичай це найкращий варіант.</para>

          <para>Інколи перекладачу зручніше працювати з іншою сегментацією оригіналу, наприклад, за абзацами. Зміна цього прапорця не впливає на сегментацію вже наявної пам’яті перекладів. Якщо під час перекладу ви вирішите змінити правила сегментації, щоб працювати не за реченнями, а за абзацами, це не змінить пам’ять перекладів, що створилася у проєкті (OmegaT може оновити старі файли пам’яті перекладів, які працювали з більшими за речення сегментами, але не навпаки). Однак OmegaT буде намагатися створити нечіткі збіги на рівні абзаців, «склеюючи» наявні переклади речень. </para>

          <para>Зміна налаштувань сегментації може призвести до того, що вже перекладені сегменти розіб’ються на кілька або ж навпаки, з’єднаються. Це поверне їм статус «неперекладені», тому що вони більше не відповідають сегментам у пам’яті перекладу, хоча їхній старий і вже «невідповідний» переклад усе ще там зберігається.</para>
        </listitem>
      </varlistentry>

      <varlistentry>
        <term>Автоматичне заповнення однакових сегментів</term>

        <listitem>
          <para>Якщо у файлах оригіналу є сегменти, котрі повторюються, перекладач може вирішити, як йому зручніше працювати з ними. Перший варіант: якщо прапорець на функції «Автоматичне заповнення» виставлено, перший переклад сегменту, який у подільшому повторюється, буде вважатися правильним для всіх подальших ідентичних цьому сегментів і автоматично буде підставлений всюди в поле цільового тексту.  Звісно, якщо потрібно, можна буде внести зміни до цього першого перекладу за допомогою функції <guimenuitem>«Створити варіант перекладу»</guimenuitem>, яку можна вибрати у контекстному меню. Якщо прапорець «Автоматичне заповнення...» не виставлено, повтори сегментів залишаються в стані неперекладених, аж доки перекладач самостійно їх не опрацює.</para>
        </listitem>
      </varlistentry>

      <varlistentry>
        <term>Вилучити теґи</term>

        <listitem>
          <para>Якщо ця функція активна, усі теґи форматування вилучаються із сегментів оригіналу. Це корисно там, де текстове форматування не має особливого змісту (наприклад, розпізнані після сканування файли PDF, погано сконвертовані файли .odt чи .docx та ін.) Зазвичай після застосування цієї фукції завжди можна відкрити перекладений документ, оскільки вона забирає лише теґи текстових виділень. Невидиме форматування (яке не відображується теґами у редакторі OmegaT) у тексті перекладу зберігається.</para>
        </listitem>
      </varlistentry>

      <varlistentry>
        <term>Зовнішня команда постобробки перекладених файлів</term>

        <listitem>
          <para>Тут можна вказати команду для подальшої обробки перекладених файлів (наприклад, скрипт, який перейменовує файли). Вона буде викликатися кожен раз при операції «Створити перекладені документи». Ця зовнішня команда не підтримує синтаксиси командних оболонок (наприклад, конвеєри). Саме тому для складніших випадків рекомендується створити скрипт.</para>
        </listitem>
      </varlistentry>

      <varlistentry>
        <term><guibutton>Сегментація...</guibutton></term>

        <listitem>
          <para>Стандартна сегментація функціонує дуже добре для більшості проєктів, але іноді краще створити особливий набір правил. Скористайтеся цією кнопкою, щоб відкрити діалогове вікно, встановіть прапорець на опції <guimenuitem>Застосовувати правила сегментації лише до цього проєкту</guimenuitem> і продовжуйте налаштування потрібної вам сегментації. Нові правила збережуться саме для актуального проєкту і не будуть конфліктувати із загальними налаштуваннями сегментації. Щоб видалити специфічні для проєкту правила сегментації, просто заберіть прапорець із цієї опції. Щоб дізнатися більше про правила сегментації, див. сторінку <link linkend="dialogs.preferences.segmentationsetup">Параметри — Налаштування сегментації</link>.</para>

          <para><emphasis>До уваги:</emphasis> правила сегментації для поточного проєкту зберігаються в проєкті у файлі <filename>./omegat/segmentation.conf.</filename></para>
        </listitem>
      </varlistentry>

      <varlistentry>
        <term><guibutton>Фільтри файлів...</guibutton></term>

        <listitem>
          <para>За цією ж схемою можна створити і специфічні для проєкту фільтри файлів, які зберігатимуться разом з конкретним проєктом та будуть діяти лише для нього. Щоб створити специфічний для проєкту набір фільтрів файлів, натисніть на поле <guibutton>Фільтри файлів... </guibutton> та поставте прапорець <guimenuitem>Налаштування файлових фільтрів будуть ужиті лише у поточному проєкті</guimenuitem>. Копія зміненої конфігурації фільтрів збережеться разом із проєктом. Щоб видалити специфічні для проєкту файлові фільтри, просто заберіть прапорець. Зверніть увагу, що в меню <guimenuitem>Властивості &gt; Фільтри файлів</guimenuitem>, зміни вносяться для користувача в цілому, а не лише для проєкту. Щоб дізнатися більше, відкрийте <link linkend="dialogs.preferences.filefilters">Налаштування фільтрів файлів</link>.</para>

          <para><emphasis>До уваги:</emphasis> набір фільтрів файлів для конкретного проєкту зберігається у файлі <filename>project/omegat/filters.xml.</filename></para>
        </listitem>
      </varlistentry>

      <varlistentry>
        <term>Прив’язки сховищ…</term>

        <listitem>
          <para>Під час роботи над командним проєктом це вікно дозволяє синхронізувати віддалені теки та локальну (приклади можна подивитися <link linkend="howto.setupteamproject.mappingparameters">тут</link>).</para>
        </listitem>
      </varlistentry>

      <varlistentry>
        <term>Зовнішній пошук...</term>

        <listitem>
          <para>Визначає специфічні для проєкту зовнішні ресурси пошуку.</para>
        </listitem>
      </varlistentry>
    </variablelist>
  </section>

  <section>
    <title>Розміщення файлів</title>

    <para>Тут можна вибрати різні підтеки, наприклад, підтеки з файлами оригіналу, підтеки з файлами перекладу тощо. Якщо ввести назви тек, яких у проєкті немає, <application>OmegaT</application> створить їх. Якщо ви захочете змінити теки проєкту, майте на увазі, що вже наявні файли не перемістяться зі старих тек на нові місця.</para>

    <para>Натисніть на <guibutton>Виключення...</guibutton>, щоб визначити файли чи теки, які <application>OmegaT</application> має ігнорувати. Ігноровані файл чи тека:</para>

    <itemizedlist>
      <listitem>
        <para>не відображуються в області редагування,</para>
      </listitem>

      <listitem>
        <para>не враховуються у статистиці,</para>
      </listitem>

      <listitem>
        <para>не копіюються у теку ./target під час створення перекладених файлів.</para>
      </listitem>
    </itemizedlist>

    <para>У діалозі «Шаблони для виключення» можна додавати чи видаляти шаблони або змінювати їх (для цього треба вибрати рядок та натиснути F2). Можна використовувати символи узагальнення <ulink url="https://ant.apache.org/manual/dirtasks.html#patterns">(в синтаксисі ant)</ulink>.</para>
  </section>
</section>